60 subterioris raon 0er

Perque lacus altos et olentia sulfure fertur 65
stagna Palicorum, rupta ferventia terra;
et qua Bacchiadae, bimari gens orta Corinth0,
inter inaequalis posuerunt moenia portus
Est medium Cyanes et Pisaeae Arethusae,
quod coit angustis inclusum cornibus aequor. 70
Hic fuit, a cuius stagnum quoque nomine dictum est,
cyane η inter Sicelidas Cyane ¹celeberrima nymphas.
protecta Gurgite quae medio summa tenus exstitit alvo
agnovitque deam. “ Nec longius ibitis‚'’ inquit;
“non potes invitae Cereris gener esse. Roganda‚ 75
non rapienda fuit. Quod si componere magnis
parva mihi ias est, et me dilexit Anapis;
exorata tamen, nec, ut haec, exterrita nupsi.”
Dixit, et in partis diversas bracchia tendens
obstitit. Haud ultra tenuit Saturnius iram, 80
’ terribilisque =hortatus equos in gurgitis ima -
contortum valido sceptrum regale lacerto .
condidit. Icta viam tellus in Tartara fecit
et pronos currus medio cratere recepit.
At Cyane raptamque deam contemptaque fontis 85
iura sui maerens, inconsolabile vulnus
mente gerit tacita lacrimisque absumitur omnis;
et quarum fuerat magnum modo numen, in illas
extenuatur aquas. Molliri membra videres,
ossa pati flexus, unguis posuisse rigorem, 90
primaque de tota tenuissima quaeque liquescunt,
caerulei crines digitique et crura pedesque;
nam brevis in gelidas 'membris exilibus undas
transitus est. Post haec umeri tergusque latusque

 


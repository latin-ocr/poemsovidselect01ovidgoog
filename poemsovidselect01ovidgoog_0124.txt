THE VENGEANCE OF NESSUS 89

mittere, quae viris defecto reddat amori
Ignaroque Lichae, quid tradat nescia, luctus
ipsa suos tradit, blandisque miserrima verbis

55 dona det illa viro mandat. Capit inscius heros,
induiturque umeris Lernaeae virus echidnae.

Tura dabat primis et verba precantia flammis, nessus
vinaque marmoreas patera fundebat in aras, , revenges
incaluit vis illa mali, resolutaque flammis

⁶0 Herculeos abiit late dilapsa per artus.
Dum potuit, solita gemitum virtute repressit;
victa malis postquam est patientia, reppulit aras,
*implevitque suis nemorosum vocibus Oeten.
Nec mora, letiferam conatur scindere vestem;

65 qua trahitur, trahit illa cutem, foedumque relatu,
aut haeret membris frustra temptata revelli
aut laceros artus et grandia detegit ossa.
Ipse cruor, gelido ceu quondam lamina candens
tincta lacu, stridit, coquiturque ardente veneno.

Nec modus est. Sorbent avidae praecordia flam-

70 mae,
caeruleusque fluit toto de corpore sudor,
ambustique sonant nervi; caecaque medullis
tabe liquefactis tollens ad sidera palmaS,
“ Cladibus,” exclamat, “ Saturnia, pascere nostris
75 Pascere, et hanc pestem specta, crudelis, ab alt0‚
corque ferum satia. Vel si miserandus et hosti,
hoc est si tibi sum, diris cruciatibus aegram
invisamque animam natamque laboribus aufer.
Mors mihi munus erit; decet haec dare dona nover-
cam.

 


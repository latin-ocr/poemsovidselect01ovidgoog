46 sunnemous mou oum

tegmina mox capitum picto nutantia cono,
mox umeri pectusque onerataque bracchia telis
exsistunt, crescitque seges clipeata virorum. 1¹0
Sic ubi tolluntur festis aulaea theatris,
surgere signa solent primumque ostendere vultuS,
cetera paulatim, placidoque educta tenore
tota patent imoque pedes in margine ponunt.
Territus hoste novo Cadmus capere arma parabat. Π5
“ Ne cape,” de populo quem terra creaverat unus
exclamat, “nec te civilibus insere bellis.'’
Atque ita terrigenis rigido de fratribus unum
cornminus ense ferit; iaculo cadit eminus ipse.
Hic quoque qui leto dederat non longius illo 120
vivit, et exspirat modo quas acceperat auras.
Exemploque pari furit omnis turba, suoque
Marte cadunt subiti per mutua vulnera fratres.
Iamque brevis vitae spatium sortita iuventus
sanguineo tepidam plangebat pectore matrem, 125
quinque superstitibus Quorum fuit unus Echion.
Is sua iecit humo monitu Tritonidis arma
fraternaeque fidem pacis petiitque deditque.
Hos operis comites habuit Sidonius hospeS,
cum posuit iussam Phoebeis sortibus urbem. 130
Iam stabant Thebae; poteras iam, Cadme, videri
exsilio felix. Soceri tibi Marsque Venusque
contigerant3 huc adde genus de coniuge tanta,
tot natos natasque et pignora cara nepoteS,
hos quoque iam iuvenes. Sed scilicet ultima semper 135
exspectanda dies homini, dicique beatus
ante obitum nemo supremaque funera debet.

 


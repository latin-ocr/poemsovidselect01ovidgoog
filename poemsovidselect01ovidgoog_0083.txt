Venus
addresses
cupid

58 SELECTIONS FROM OVID

Inde tremit tellus, et rex pavet ipse silentum,

ne pateat latoque solum retegatur hiatu,

immissusque dies trepidantis terreat umbras.

Hanc metuens cladem tenebrosa sede tyrannus
exierat, curruque atrorum vectus equorum 20
ambibat Siculae cautus fundamina terrae.

Postquam exploratum satis est loca nulla labare
depositique metus, videt hunc Erycina vagantem
monte suo residens; natumque amplexa volucrem,
“ Arma manusque meae, mea, nate, potentia,'' dixit, ²5
“illa quibus superas omnis cape tela, Cupido, ⁴
inque dei pectus celeris molire sagittas,
cui triplicis cessit fortuna novissima regni.
Tu superos ipsumque Iovem, tu numina ponti
victa domas, ipsumque regit qui numina ponti. 30
Tartara quid cessant? Cur non matrisque tuumq
imperium profers? Agitur pars tertia mundi.
Et tamen in caelo (quae iam patientia nostra est)
spernimur, ac mecum vires minuuntur Amoris.
Pallada nonne vides iaculatricemque Dianam 3⁵
abscessisse mihi? Cereris quoque filia virgo,
si patiemur, crit. Nam spes adfectat easdem.
At tu pro socio„ si qua est ea gratia, regno ’
iunge deam patruo.” Dixit Venus. Ille pharetram .
solvit et arbitrio matris de mille sagittis 40
unam seposuit, sed qua nec acutior ulla
nec minus incerta est nec quae magis audiat arcus.
Oppositoque genu curvavit flexile cornu
inque cor hamata percussit harundine Ditem.

Haud procul Hennaeis lacus est a moenibus altae, 45

 


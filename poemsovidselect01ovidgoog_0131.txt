106' sunncrrons‘rnom ovrn

Aspice sim quantus. Non est hoc corpore maior
Iuppiter in caelo (nam vos narrare soletis
nescioquem regnare Iovem). Coma plurima torvos 95
· prominet in vultus, umerosque, ut lucus, obumbrat.
Nec mea quod rigidis horrent densissima saetis
corpora, turpe puta. Turpis sine frondibus arbor,
turpis equus, nisi colla iubae flaventia velent;

pluma tegit volucris; ovibus sua lana decori est; 100
barba viros hirtaeque decent in corpore saetae.

Unum estin media lumen mihi fronte, sed instar
ingentis clipei. Quid, non haec omnia magnus

Sol videt e caelo? Soli tamen unicus orbis.

Adde quod in vestro genitor meus aequore regnat; ¹05

· hunc tibi do socerum. Tantum miserere precesque

supplicis exaudi; tibi enim succumbimus uni.
Quique Iovem et caelum sperno et penetrabile
fulmen,
Nerel, te vereor; tua fulmine saevior ira est. ι
“Atque ego contemptus essem patientior huius, 110
si fugeres omnis· Sed cur Cyclope repulso
Acin amas, praefersque meis complexibus Acin?
Ille tamen placeatque sibi, placeatque licebit,
quod nollem, Galatea, tibi; modo copia detur,
sentiet esse mihi tanto pro corpore vires 115
Viscera viva traham, divulsaque membra per agros.
Uror enim, laesusque exaestuat acrius igniS,
cumque suis videor translatam viribus Aetnam
pectore ferre meo; nec tu, Galatea, moveris.''
Talia nequiquam questus (nam cuncta videbam) 120
surgit et, ut taurus vacca furibundus adempta,

 


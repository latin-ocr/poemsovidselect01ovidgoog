1522 SELECTIONS FROM OVID

Excipiunt lacrimas sparsi per colla capilli.
oraque singultu concutiente sonant.

Fratris in Aeneae sic illum lunere dicunt

’ egressum tectis, pulcher Iule, tuis.

Nec minus est confusa Venus moriente Tibullo ις
quam iuveni rupit cum ferus inguen aper.

At sacri vates et divum cura vocamur;
sunt etiam qui nos numen habere putent.

Scilicet omne sacrum mors importuna profanat,
omnibus obscuras inicit illa manus. κο

Quid pater Ismario, quid mater profuit Orpheo?
Carmine quid victas' obstupuisse feras?

Aelinon in silvis idem pater, aelinon altis
dicitur invita concinuisse lyra.

Adice Maeoniden, a quo, ceu fonte perenni, 25

vatum Pieriis ora rigantur aquis;

hunc quoque summa dies nigro submersit Averno.
Diffugiunt avidos carmina sola rogos.

Durat opus vatum, Troiani fama laboris
tardaque nocturno tela retexta dolo. ³⁰

Sic Nemesis longum, sic Delia nomen habebunt,
altera cura recens, altera primus amor. ·

Cum rapiunt mala fata bonos (ignoscite fasso),
sollicitor nullos esse putare deos.

Vive pius; moriere pius. Cole sacra; colentem 35
mors gravis a templis in cava busta trahet.

Carminibus confide bonis; iacet ecce Tibullus
vix manete toto parva quod urna capit.

Tene, sacer vates, flammae rapuere rogales,
pectoribus pasci nec timuere tuis?

 


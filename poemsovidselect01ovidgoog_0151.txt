126 SELECTIONS FROM OVID

et quasi discedens oscula multa dedi.
Saepe eadem mandata dedi meque ipse fefelli,
respiciens oculis pignora cara meis. 60
Denique, “Quid propero? Scythia est quo mitti·
mur,'' inquam;
“Roma relinquenda est. Utraque iusta mora est
Uxor in extremum vivo mihi viva negatur,
et domus et fidae dulcia membra domus,
quosque ego dilexi fraterno more sodalis, 65 ’
Ο mihi Thesea pectora iuncta fide.
Dum licet, amplectar, numquam fortasse licebit
¹ amplius ; in lucro est quae datur hora mihi.''
Nec mora, sermonis verba imperfecta relinquo,
complectens animo proxima quaeque meo. 70
Dum loquor et flemus, caelo nitidissimus alt0‚
stella gravis nobis, Lucifer ortus erat.
Dividor haud aliter quam si mea membra relinquam,
et pars abrumpi corpore visa suo est.
Sic doluit Mettus tunc cum in contraria versos 75
ultores habuit proditionis equos,
Tum vero exoritur clamor gemitusque meorum.
ct feriunt maestae pectora nuda manus.
Tum vero coniunx umeris abeuntis inhaerens
miscuit haec lacrimis tristia dicta suis: 80
“Non potes avelli. Simul hinc, simul ibimus,'’ inquit.
“Te sequar et coniunx exsulis exsul ero.
Et mihi facta via cst, et me capit ultima terra.
Accedam profugae sarcina parva rati.
Te iubet a patria discedere Caesaris ira,
me pietas; pietas haec mihi Caesar erit.’'

 

